\documentclass[a4paper]{article}

\usepackage[slovene]{babel}
\usepackage{amsfonts,amssymb,amsmath}
\usepackage[utf8]{inputenc}
\usepackage[T1]{fontenc}
\usepackage{lmodern}
\usepackage{url}

\usepackage{graphicx}

\newtheorem{izrek}{Izrek}
\newtheorem{definicija}{Definicija}
\newtheorem{trditev}{Trditev}
\newtheorem{posledica}{Posledica}
\newtheorem{primer}{Primer}

\def\qed{$\hfill\Box$}   % konec dokaza
\def\qedm{\qquad\Box}   % konec dokaza v matematičnem načinu

\begin{document}

\title{\Huge\textbf{Hiperbolični prostori}} 
\author{\large\textsc{Tjaša Vrhovnik}\\
	Fakulteta za matematiko in fiziko\\
	Oddelek za matematiko}

\thispagestyle{empty}

\maketitle

\newpage

\tableofcontents

\newpage

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% Modeli
\section{Modeli hiperboličnih prostorov}
%%%%%%%%%%%%%%%%%%%
% Osnovne definicije
\subsection{Osnovne definicije}

Naslednje definicije opisujejo mnogoterosti z visoko simetrijo. Natančneje to pomeni, da so njihove grupe izometrij velike. Najpreprostejši primer so Evklidski prostori - zanje že intuitivno vemo, da obstajajo preslikave, izometrije, ki poljubni točki preslikajo eno v drugo, celo več, ortonormirano bazo v prvi točki lahko preslikajo v ortonormirano bazo v drugi. Izkazalo se bo, da to niso edini taki prostori. Drug primer so $n$-dimenzionalne sfere $\mathbb{S}^{n}$, mi pa se bomo posvetili študiju hiperboličnih prostorov.

% izometrija
\begin{definicija}
Naj bosta $(M,g)$ in $(\tilde{M}, \tilde{g})$ Riemannovi mnogoterosti. Gladka preslikava $\phi \colon M \to \tilde{M}$ \emph{ohranja metriko}, če velja $g = \phi^{*}\tilde{g}$.

Difeomorfizem, ki ohranja metriko, imenujemo \emph{izometrija}. \emph{Lokalna izometrija} pa je lokalni difeomorfizem, ki ohranja metriko. 
\end{definicija}

% frame homogeneity
\begin{definicija}
Naj bo $(M,g)$ Riemannova mnogoterost. Množico izometrij mnogoterosti $M$, ki je grupa za komponiranje, označimo z $\textup{Iso}(M,g)$.
Pravimo, da je $(M,g)$ \emph{homogena Riemannova mnogoterost}, če grupa $\textup{Iso}(M,g)$ deluje tranzitivno na $M$. To pomeni, da za poljuben par točk $p,q \in M$ obstaja izometrija $\phi \colon M \to M$ z lastnostjo $\phi(p)=q$.
\end{definicija}

Če je $\phi$ izometrija Riemannove mnogoterosti $(M,g)$, je njen diferencial $d\phi$ preslikava na tangentnem prostoru $TM$. V vsaki točki $p \in M$ diferencial definira linearno izometrijo $d\phi_{p} \colon T_{p}M \to T_{\phi(p)}M$.

\begin{definicija}
Naj bo $p \in M$. Podgrupo grupe $\textup{Iso}(M,g)$ izometrij, ki fiksirajo $p$, imenujemo \emph{izotropična podgrupa} v $p$ in označimo z 
$\textup{Iso}_{p}(M,g)$. 

Preslikavi $I_{p} \colon \textup{Iso}_{p}(M,g) \to \textup{GL}(T_{p}M)$, definirani s predpisom $I_{p}(\phi) = d\phi_{p}$, pravimo \emph{izotropična reprezentacija}.

Mnogoterost $M$ je \emph{izotropična v točki $p$}, kadar izotropična reprezentacija deluje tranzitivno na množico enotskih vektorjev v $T_{p}M$. Nadalje pravimo, da je $M$ \emph{izotropična}, če je izotropična v vsaki točki $p \in M$.
\end{definicija}

Označimo z $\textup{O}(M) = \sqcup_{p \in M} \{ \text{ortonormirane baze} \ T_{p}M \}$ množico vseh ortonormiranih baz na tangentnih prostorih mnogoterosti $M$. Delovanje grupe izometrij $\textup{Iso}(M,g)$ na množico $\textup{O}(M)$ povezuje ortonormirani bazi v točkah $p$ in $\phi(p)$ na naslednji način. Naj bo $\phi \in \textup{Iso}(M,g)$ in $\{e_{1}, \dots , e_{n} \} \in \textup{O}(M)$. Delovanje definiramo s predpisom
\begin{equation}\label{eq:delovanje}
\phi \cdot (e_{1}, \dots , e_{n}) = (d\phi_{p}(e_{1}), \dots , d\phi_{p}(e_{n})).
\end{equation}

\begin{definicija}
Riemannova mnogoterost $(M,g)$ je \emph{frame homogeneous} oziroma \emph{maksimalno simetrična}, če je delovanje~\ref{eq:delovanje} tranzitivno na množici $\textup{O}(M)$; natančneje, če za poljuben par $p,q \in M$ in poljuben izbor ortonormiranih baz na tangentnih prostorih $T_{p}M$ in $T_{q}M$ obstaja izometrija, ki preslika $p$ v $q$ ter ortonormirano bazo v točki $p$ v izbrano ortonormirano bazo v točki $q$.
\end{definicija}

Geometrično si homogeno Riemannovo mnogoterost predstavljamo kot tako, ki v vsaki točki na njej izgleda enako.
Izotropična Riemannova mnogoterost pa izgleda enako tudi v vseh smereh.

% konformnost
\begin{definicija}
Naj bosta $(M,g)$ in $(\tilde{M}, \tilde{g})$ Riemannovi mnogoterosti. Difeomorfizem $\phi \colon M \to \tilde{M}$ je \emph{konformna preslikava}, če obstaja taka pozitivna funkcija $\mu \in \mathcal{C}^{\infty}(M)$, da velja
\[ \phi^{*}\tilde{g} = \mu g. \]
V tem primeru pravimo, da sta mnogoterosti $(M,g)$ in $(\tilde{M}, \tilde{g})$ \emph{konformno ekvivalentni}.
\end{definicija}

Konformni difeomorfizmi med Riemannovimi mnogoterostmi so ravno difeomorfizmi, ki ohranjajo velikosti kotov. Tako se pomen zgornje definicije sklada s konformnostjo, ki jo poznamo iz kompleksne analize.

Posebej zanimive Riemannove mnogoterosti so tiste, ki jih (vsaj) lokalno lahko primerjamo z Evklidskim prostorom. Pravimo, da je Riemannova mnogoterost $(M,g)$ \emph{lokalno konformno ploska}, če ima vsaka točka $p\in M$ okolico, ki je konformno ekvivalentna odprti množici v $(\mathbb{R}^{n}, \bar{g})$, kjer $\bar{g}$ označuje običajno Evklidsko metriko. Videli bomo, da imajo hiperbolični prostori to lastnost.

%%%%%%%%%%%%%%%%%%%
% Modeli
\subsection{Modeli}

V tem razdelku bomo navedli modele hiperboličnih prostorov, ki so "frame homogeneous" Riemannove mnogoterosti dimenzije $n \geq 1$. Sprva jih bomo le navedli, kasneje pa pokazali njihovo frame homogeneity. Izkaže se, da so vsi ti modeli med seboj izometrični, zato lahko v praksi izberemo kateregakoli izmed njih, na njem obravnavamo želeno in to prenesemo na splošen hiperbolični prostor te dimenzije.

Naj bo $n \geq 1$ in izberimo $R>0$.
\emph{$(n+1)$-dimenzionalni prostor Minkowskega} je prostor $\mathbb{R}^{n,1}$, ki ga v standardnih koordinatah $(x^{1}, \dots , x^{n}, \tau)$ opremimo z \emph{metriko Minkowskega}
\begin{equation}\label{eq:Mink metrika}
\bar{q}^{n,1} = (dx^{1})^2 + \cdots + (dx^{n})^2 - (d\tau)^2.
\end{equation}
Metriko $\bar{q}^{n,1}$ bomo v nadaljevanju označevali preprosto s $\bar{q}$.

\begin{primer}
4-dimenzionalni prostor Minkowskega $\mathbb{R}^{3,1}$ s koordinatami $(x,y,z,t)$ opisuje prostor-čas v Einsteinovi teoriji relativnosti. Grupo izometrij, $\textup{O}(3,1)$, imenovano \emph{Poncar\'ejeva grupa} sestavlja $10$ generatorjev: tri prostorske in ena časovna translacija, tri rotacije (v ravninah $(x,y)$, $(x,z)$, $(y,z)$) in tri "time boosts" (rotacije v ravninah $(t,x)$, $(t,y)$, $(t,z)$).
\end{primer}

Sedaj definirajmo štiri Riemannove mnogoterosti, ki so osnovni modeli hiperboličnega prostora dimenzije $n$ in polmera $R$.

%%%%%%%%%%%
\begin{enumerate}
\item
% hiperboloid
\textsc{Hiperboloid} $\mathbb{H}^{n}(R)$.

Vzemimo $(n+1)$-dimenzionalni prostor Minkowskega $\mathbb{R}^{n,1}$ s standardnimi koordinatami $(x^{1}, \dots , x^{n}, \tau)$ in metriko $\bar{q}$.
Pozitivni del ($\tau > 0$) dvodelnega hiperboloida $(x^{1})^2 + \cdots + (x^{n})^2 - \tau^2 = -R^2$ opremimo z metriko
\begin{equation}\label{eq:H^n metrika}
\u g_{R}^{1} = \iota^{*}\bar{q},
\end{equation}
kjer $\iota$ označuje inkluzijo $\iota \colon \mathbb{H}^{n}(R) \to \mathbb{R}^{n,1}$. Dobljeno podmnogoterost $(\mathbb{H}^{n}(R), \u g_{R}^{1})$ imenujemo \emph{hiperboloid} dimenzije $n$ s polmerom $R$.

\item
% Beltrami-Klein
\textsc{Beltrami-Kleinov model} $\mathbb{K}^{n}(R)$

Na $n$-dimenzionalni krogli $\mathbb{K}^{n}(R)$ s središčem v izhodišču prostora $\mathbb{R}^{n}$ in polmerom $R$ uvedimo koordinate $(w^{1}, \dots , w^{n})$. Kroglo opremimo z metriko
\begin{equation}\label{eq:K^n metrika}
\u g_{R}^{2} = R^2 \frac{(dw^{1})^2 + \cdots + (dw^{n})^2}{R^2-|w|^2} + R^2 \frac{(w^{1}dw^{1} + \cdots + w^{n}dw^{n})^2}{(R^2-|w|^2)^2}.
\end{equation}
Mnogoterost $(\mathbb{K}^{n}(R), \u g_{R}^{2})$ se imenuje \emph{Beltrami-Kleinov model}.

\item
% Poincarejeva korgla
\textsc{Poincar\'ejeva krogla} $\mathbb{B}^{n}(R)$

Na $n$-dimenzionalni krogli $\mathbb{B}^{n}(R)$ s središčem v izhodišču prostora $\mathbb{R}^{n}$ in polmerom $R$ uvedimo koordinate $(u^{1}, \dots , u^{n})$. Kroglo opremimo z metriko
\begin{equation}\label{eq:K^n metrika}
\u g_{R}^{3} = 4R^4 \frac{(du^{1})^2 + \cdots + (du^{n})^2}{(R^2-|u|^2)^2}.
\end{equation}
Mnogoterost $(\mathbb{B}^{n}(R), \u g_{R}^{3})$ definira \emph{Poincar\'ejevo kroglo}.

\item
% Poincarejev polprostor
\textsc{Poincar\'ejev polprostor} $\mathbb{U}^{n}(R)$

Na Evklidskem prostoru $\mathbb{R}^{n}$ uvedimo koordinate $(x^{1}, \dots , x^{n-1}, y)$ in njegov podprostor $\mathbb{U}^{n}(R) = \{ (x,y); \ y>0 \}$ opremimo z metriko
\begin{equation}\label{eq:K^n metrika}
\u g_{R}^{4} = R^2 \frac{(dx^{1})^2 + \cdots + (dx^{n-1})^2 + dy^2}{y^2}.
\end{equation}
Mnogoterosti $(\mathbb{U}^{n}(R), \u g_{R}^{4})$ pravimo \emph{Poincar\'ejev polprostor}.
%
\end{enumerate}
%%%%%%%%%%

Zaradi izometričnosti zgornjih modelov pogosto hiperbolični prostor dimenzije $n$ s polmerom $R$ označimo z $\mathbb{H}^{n}(R)$, metriko pa z $\u g_{R}$, pri čemer imamo v mislih poljubnega izmed modelov. Če za polmer izberemo $R=1$, Riemannovo mnogoterost označimo s $(\mathbb{H}^{n}, \u g)$ in imenujemo \emph{hiperbolični prostor} dimenzije $n$. V dveh dimenzijah dobimo \emph{hiperbolično ravnino}, h kateri se bomo vrnili kasneje.

%%%%%%%%%%%%%%%%%%%
% Izometričnost modelov
\subsection{Izometričnost modelov}

\begin{izrek}
Modeli $n$-dimenzionalnih hiperboličnih prostorov s polmerom $R$ so paroma izometrični.
\end{izrek}

Dokaz bo potekal v več korakih. Najprej bomo preverili, da je hiperbolični prostor Riemannova mnogoterost. Nato bomo konstruirali izometrije med naslednjimi pari modelov: hiperboloidom in Beltrami-Kleinovim modelom, hiperboloidom in Poincar\'ejevo kroglo ter Poincar\'ejevim polprostorom in Poincar\'ejevo kroglo.

Dokažimo najprej, da je hiperboloid $\mathbb{H}^{n}(R)$ Riemannova podmnogoterost prostora $\mathbb{R}^{n,1}$. To zadostuje, saj bo iz izometričnosti sledilo, da so vsi modeli Riemannove mnogoterosti.
Prostor $\mathbb{H}^{n}(R)$ lahko opišemo kot 
\begin{equation}\label{eq:H^n enacba}
\mathbb{H}^{n}(R) = F^{-1}(-R^2) \cap \{ \tau>0 \},
\end{equation}
kjer je preslikava $F \colon \mathbb{R}^{n+1} \to \mathbb{R}$ definirana s predpisom $F(x^{1}, \dots , x^{n}, \tau) = \sum_{i=1}^{n} (x^{i})^2 - \tau^2$.
Tangentni prostor v točki $p \in \mathbb{H}^{n}(R)$, ki je enak $T_{p}\mathbb{H}^{n}(R) = \ker dF_{p}$, razpenjajo vektorji $X^{i} = \tau \frac{\partial}{\partial x^{i}} + x^{i} \frac{\partial}{\partial \tau}$ za $i = 1, \dots , n$. Ker je njihov produkt (glede na metriko $\bar{q}$) pozitiven, je metrika $\u g_{R}^{1}$ pozitivno definitna in določa Riemannovo podmnogoterost $(\mathbb{H}^{n}(R), \u g_{R}^{1})$. 

% Centralna projekcija
\subsubsection{Centralna projekcija}
Izometrija med hiperboloidom in Beltrami-Kleinovim modelom se imenuje \emph{centralna projekcija}, $c \colon \mathbb{H}^{n}(R) \to \mathbb{K}^{n}(R)$.

Naj bo $T=(x^{1}, \dots , x^{n}, \tau) \in \mathbb{H}^{n}(R)$ poljubna točka. Presečišče premice $OT$ skozi izhodišče v $\mathbb{R}^{n,1}$ in točko $T$ s hiperravnino $\{ (x, \tau); \ \tau=R \}$ označimo z $Y \in \mathbb{R}^{n,1}$. Pišimo $Y=(y,R)$, kjer je $y = c(T) \in \mathbb{K}^{n}(R)$ slika $T$ s centralno projekcijo. 
Tedaj se koordinate točke $Y$ izražajo s koordinatami $T$, natančneje, $Y=\frac{R}{\tau} T$. Preslikavo $c$ zato podaja zveza
\begin{equation}\label{eq: cent-proj}
c(x, \tau) = \frac{R}{\tau} x.
\end{equation}
Ker slika točke s preslikavo $c$ leži na hiperboloidu, velja
\[ |c(x,\tau)|^2 = \frac{R^2}{\tau^2} |x|^2 = \frac{R^2}{\tau^2}(\tau^2-R^2) = R^2 \left(1-\frac{R^2}{\tau^2} \right) < R^2, \]
torej je $c(x, \tau) \in \mathbb{K}^{n}(R)$ in je centralna projekcija dobro definirana.

Da je preslikava $c$ difeomorfizem, bomo pokazali s konstrukcijo njenega inverza.
Vzemimo poljubno točko $y \in \mathbb{K}^{n}(R)$. Potem obstaja enoličen $\lambda>0$, da velja $(x, \tau) = \lambda (y,R) \in \mathbb{H}^{n}(R)$. Slednja točka je določena z zvezo $\lambda^2 (|y|^2-R^2)=-R^2$, od koder sledi $\lambda = \frac{R}{(R^2-|y|^2)^{1/2}}$.
Potem predpis
\begin{equation}\label{eq:c^{-1}}
c^{-1}(y) = \left( \frac{Ry}{(R^2-|y|^2)^{1/2}}, \frac{R^2}{(R^2-|y|^2)^{1/2}} \right)
\end{equation}
definira gladko preslikavo, ki je inverz centralne projekcije.

Nazadnje dokažimo, da je $c$ izometrija. Želimo videti, da velja enakost $(c^{-1})^{*} \u g_{R}^{1} = \u g_{R}^{2}$.
Diferenciali točke $(x, \tau) = c^{-1}(y)$ iz enačbe~\ref{eq:c^{-1}} za nek $y \in \mathbb{K}^{n}(R)$ so enaki
\begin{gather*}
dx^{i} = \frac{Rdy^{i}}{(R^2-|y|^2)^{1/2}} + \frac{Ry^{i} \sum_{k=1}^{n}y^{k}dy^{k}}{(R^2-|y|^2)^{3/2}}, \\
d\tau = \frac{R^2 \sum_{k=1}^{n}y^{k}dy^{k}}{(R^2-|y|^2)^{3/2}}.
\end{gather*}
Od tod izračunamo
\[ (c^{-1})^{*} \u g_{R}^{1} = \sum_{i=1}^{n} (dx^{i})^2 - (d\tau)^2 = R^2 \frac{\sum_{i=1}^{n}(dy^{i})^2}{R^2-|y|^2} + R^2 \frac{(\sum_{i=1}^{n}y^{i}dy^{i})^2}{(R^2-|y|^2)^2} = \u g_{R}^{2}. \]
Torej je centralna projekcija res izometrija med $(\mathbb{H}^{n}(R), \u g_{R}^{1})$ in $(\mathbb{K}^{n}(R), \u g_{R}^{2})$.

% Hiperbolična stereografska projekcija
\subsubsection{Hiperbolična stereografska projekcija}
Izometriji med hiperboloidom in Poincar\'ejevo kroglo pravimo \emph{hiperbolična stereografska projekcija}, $h \colon \mathbb{H}^{n}(R) \to \mathbb{B}^{n}(R)$. Spominja na običajno stereografsko projekcijo za sfere, zato je tudi njena konstrukcija podobna le-tej.

Naj bo $S=(0, \dots , -R) \in \mathbb{R}^{n,1}$ in izberimo poljubno točko $T=(x^{1}, \dots , x^{n}, \tau)$ na hiperboloidu. Označimo presečišče premice $ST$ s hiperravnino $\{ (x, \tau); \ \tau=0 \}$ z $V=(v,0) \in \mathbb{R}^{n,1}$ in postavimo $h(T)=v \in \mathbb{B}^{n}(R)$.
Sedaj bomo izračunali predpis, ki definira preslikavo $h$.
Po konstrukciji točke $V$ obstaja enoličen $\lambda>0$, ki zadošča enakosti $V-S=\lambda(T-S)$. Ekvivalentno lahko po komponentah zapišemo
\begin{align*}
v^{i} &= \lambda x^{i}, \quad  i=1, \dots n, & R &= \lambda(\tau+R),
\end{align*}
od koder izračunamo koeficient $\lambda = \frac{R}{\tau+R}$. Formula, ki določa $h$, je enaka
\begin{equation}\label{eq: hip-ster-proj}
h(x,\tau) = \frac{R}{\tau+R}x.
\end{equation}
Ker točka $(x,\tau)$ leži na hiperboloidu, ocenimo
\[ |h(x,\tau)|^2 = \frac{R^2}{(\tau+R)^2} |x|^2 = R^2 \frac{\tau^2-R^2}{\tau^2+R^2} < R^2, \]
zato preslikava $h$ res slika v Poincar\'ejevo kroglo $\mathbb{B}^{n}(R)$.

Konstruirajmo inverz preslikave. Komponente točke $T \in \mathbb{H}^{n}(R)$ se v odvisnosti od koeficienta $\lambda$ izražajo kot
\begin{align*}
x^{i} &= \frac{v^{i}}{\lambda}, \quad  i=1, \dots n, & \tau &= R \frac{1-\lambda}{\lambda}.
\end{align*}
To vstavimo v pogoj za točko na hiperboloidu, $|x|^2-\tau^2=-R^2$, kar nam da $\lambda = \frac{R^2-|v|^2}{2R^2}$.
Inverzna preslikava ima potem predpis
\begin{equation}\label{eq:h^{-1}}
h^{-1}(v) = \left( \frac{2R^2v}{R^2-|v|^2}, R \frac{R^2+|v|^2}{R^2-|v|^2} \right).
\end{equation} 
Gladek inverz nam zagotavlja, da je hiperbolična stereografska projekcija difeomorfizem.

Podobno kot v prejšnjem primeru preverimo še enakost $(h^{-1})^{*} \u g_{R}^{1} = \u g_{R}^{3}$.
Diferenciali komponent točke $(x,\tau)=h^{-1}(v)$ iz predpisa~\ref{eq:h^{-1}} so
\begin{gather*}
dx^{i} = \frac{2R^2dv^{i}}{R^2-|v|^2} + \frac{4R^2v^{i} \sum_{k=1}^{n}v^{k}dv^{k}}{(R^2-|v|^2)^2}, \\
d\tau = \frac{2R \sum_{k=1}^{n}v^{k}dv^{k}}{R^2-|v|^2} + \frac{2R(R^2+|v|^2) \sum_{k=1}^{n}v^{k}dv^{k}}{(R^2-|v|^2)^2}.
\end{gather*}
Z nekaj računanja dobimo
\[ (h^{-1})^{*} \u g_{R}^{1} = \sum_{i=1}^{n} (dx^{i})^2 - (d\tau)^2 = \u g_{R}^{3}. \]
Pokazali smo, da je hiperbolična stereografska projekcija izometrija prostorov $(\mathbb{H}^{n}(R), \u g_{R}^{1})$ in $(\mathbb{B}^{n}(R), \u g_{R}^{3})$.

% Cayleyjeva transformacija
\subsubsection{Posplošena Cayleyjeva transformacija}
Omenimo še konstrukcijo izometrije med Poincar\'ejevo polravnino in Poincar\'ejevo kroglo. 
V dvodimenzionalnem primeru smo v domači nalogi videli, da izometrijo med Poincar\'ejevo polravnino $\mathbb{U}$ in Poincar\'ejevim diskom $\mathbb{D}$ (za $R=1$) podaja M\"obiusova transformacija $\tau \colon \mathbb{U} \to \mathbb{D}$, definirana s predpisom
\begin{equation}
\tau(z) = \frac{1+iz}{z+i},
\end{equation} 
kjer je $z=(x,y)$ kompleksen zapis točke v ravnini. S skaliranjem dobimo predpis za preslikavo $k \colon \mathbb{U}^{2}(R) \to \mathbb{B}^{2}(R)$,
\begin{equation}
k(z) = iR \frac{z-iR}{z+iR}.
\end{equation} 
Če preidemo v realne koordinate z identifikacijo $\Re{z}=x$, $\Im{z}=y$, kratek račun pokaže ekvivalenten predpis
\begin{equation}
k(x,y) = \left( \frac{2xR^2}{x^2+(y+R)^2}, R \frac{x^2+y^2-R^2}{x^2+(y+R)^2} \right).
\end{equation}
Preslikavi $k$ pravimo \emph{Cayleyjeva transformacija}.

V splošnem primeru koordinate na Poincar\'ejevem polprostoru $\mathbb{U}^{n}(R)$ zapišimo kot $(x^{1}, \dots , x^{n}, y) = (x,y)$ in uporabimo zgornji predpis. Novo preslikavo, ki je prav tako izometrija, imenujemo \emph{posplošena Cayleyjeva transformacija}.

%%%%%%%%%%%%%%%%%%%
% Lastnosti hiperboličnih prostorov
\subsection{Lastnosti hiperboličnih prostorov}

\begin{trditev}
Hiperbolični prostor $(\mathbb{H}^{n}(R), \u g)$ je lokalno konformno ploščat.
\end{trditev}

\noindent
{\em Dokaz:\/} 
Za model hiperboličnega prostora vzemimo Poincar\'ejevo kroglo  $\mathbb{B}^{n}(R)$. Identična preslikava $id \colon (\mathbb{B}^{n}(R), \u g_{R}^{3}) \to (\mathbb{R}^{n}, \bar{g})$ je konformna in porodi konformno ekvivalenco Poincar\'ejeve krogle z odprto podmnožico Evklidskega prostora. Zaradi izometričnosti modelov sledi, da je hiperbolični prostor lokalno konformno ploščat.
\qed

% Lorentzova grupa
\begin{definicija}
Naj bo $\mathbb{R}^{n,1}$ prostor Minkowskega ($n \geq 1$) opremljen z metriko Minkowskega $\bar{q}$. Grupo linearnih preslikav, ki slikajo $\mathbb{R}^{n,1}$ vase in ohranjajo metriko Minkowskega, imenujemo \emph{($n+1$)-dimenzionalna Lorentzova grupa} in označimo z $\textup{O}(n,1)$.

Njeno podgrupo, ki ohranja hiperboloid $\mathbb{H}^{n}(R)$ označimo z $\textup{O}^{+}(n,1)$. Pravimo ji \emph{ortokrona Lorentzova grupa}.
\end{definicija}

\begin{trditev} \label{trd: frame-homo}
Lorentzova grupa $\textup{O}^{+}(n,1)$ deluje tranzitivno na množico $\textup{O}(\mathbb{H}^{n}(R))$. Hiperbolični prostor $\mathbb{H}^{n}(R)$ je "frame homogeneous".
\end{trditev}

\noindent
{\em Dokaz:\/} 
Dovolj je pokazati, da za poljubno točko $p \in \mathbb{H}^{n}(R)$ in ortonormirano bazo $\{e_{1}, \dots , e_{n} \}$ prostora $T_{p}\mathbb{H}^{n}(R)$ obstaja ortogonalna preslikava, ki preslika točko $N=(0, \dots , 0, R)$ v $p$ ter ortonormirano bazo $\{\partial_{1}, \dots , \partial_{n} \}$ za $T_{N}\mathbb{H}^{n}(R)$ v bazo $\{e_{i}\}_{i}$.

Naj bo $p \in \mathbb{H}^{n}(R)$ poljubna točka. Identificirajmo $p$ z vektorjem dolžine $R$ v $T_{p}\mathbb{R}^{n,1}$  in postavimo $\bar{p} = \frac{p}{R}$. $\bar{p}$ je enotski vektor glede na metriko Minkowskega $\bar{q}$, kaže v smeri $p$, in $\bar{p} \in T_{p}\mathbb{R}^{n,1}$.
Prostor $\mathbb{H}^{n}(R)$ predstavimo kot v~\ref{eq:H^n enacba}.
Tedaj je gradient preslikave $F$ glede na metriko $\bar{q}$ enak
\begin{equation}
\textup{grad} F = 2 \sum_{i=1}^{n} x^{i} \frac{\partial}{\partial x^{i}} + 2\tau \frac{\partial}{\partial \tau}. \nonumber
\end{equation} 
Opazimo, da je $\bar{p} = 2 \cdot \textup{grad} F$ in zato $\bar{p} \perp T_{p}\mathbb{H}^{n}(R)$.
Potem je množica $\{ e_{1}, \dots , e_{n}, \bar{p} \}$ ortonormirana baza prostora $\mathbb{R}^{n,1}$ glede na metriko $\bar{q}$.

Naj bo $M$ matrika, katere stolpci so vektorji iz zgornje ortonormirane baze. Po konstrukciji velja $M \in \textup{O}^{+}(n,1)$ in $M$ slika $\{\partial_{1}, \dots , \partial_{n+1} \}$ v $\{e_{1}, \dots , e_{n}, \bar{p} \}$ ter $N$ v $p$.
Ker je $M$ kot preslikava linearna na $\mathbb{R}^{n,1}$, je njen diferencial v točki $N$, $dM_{N} \colon T_{N}\mathbb{R}^{n,1} \to T_{p}\mathbb{R}^{n,1}$, prav tako predstavljen z matriko $M$. To pa pomeni, da je $dM_{n}(\partial_{i}) = e_{i}$, $i = 1, \dots , n$.
$M$ je iskana preslikava in delovanje grupe je tranzitivno. Po definiciji je zato $\mathbb{H}^{n}(R)$ frame homogeneous.
\qed

%%%%%%%%%%%%%%%%%%%
% Ukrivljenost
\subsection{Ukrivljenost}

Gaussova ukrivljenost $\kappa$ ploskve v točki je po definiciji enaka produktu glavnih ukrivljenosti v tej točki. 
Ničelna Gaussova ukrivljenost karakterizira ploskve, ki so lokalno izomorfne ravnini.
Ploskve s pozitivno Gaussovo ukrivljenostjo v točki imajo lastnost, da sta glavni ukrivljenosti v točki istega predznaka (odvisni od izbora normale). Primer take ploskve je 2-sfera $\mathbb{S}^{2}(R)$ polmera $R$, za katero velja $\kappa = 1/R^2$. 
Negativna Gaussova ukrivljenost pa pomeni, da vektorja glavnih ukrivljenosti kažeta v nasprotno smer. Geometrijsko ima ploskev v taki točki obliko sedla. 

Za študij so posebej zanimive ploskve s konstantno Gaussovo ukrivljenostjo. Najprej si oglejmo primer.

% Primer - traktoid
\begin{primer}[Traktoid]
Opazujmo ploskev, vloženo v $\mathbb{R}^{3}$, in izračunajmo njeno Gaussovo ukrivljenost.
Defnirajmo preslikavi
\begin{align*}
f &\colon (0,1) \to \mathbb{R}, &f(r) &= \sqrt{1-r^2} - \cosh ^{-1} \left(\frac{1}{r} \right); \\
\sigma &\colon (0,1) \times (0,2\pi) \to \mathbb{R}^{3}, &\sigma(r,v) &= (r \cos{v}, r \sin{v}, f(r)).
\end{align*}
Preslikava $\sigma$ je parametrizacija rotacijske ploskve, ki jo imenujemo \emph{traktoid}.

Izračunajmo prvo in drugo fundamentalno formo ploskve.
\begin{gather*}
\sigma_{r} = \left(\cos{v}, \sin{v}, \frac{\sqrt{1-r^2}}{r} \right), \  \sigma_{v} = \left(-r \sin{v}, r \cos{v}, 0 \right), \\
\sigma_{rr} = \left(0, 0, -\frac{1}{r^2 \sqrt{1-r^2}} \right), \  \sigma_{rv} = \sigma_{vr} = (-\sin{v}, \cos{v}, 0), \  \sigma_{vv} = (-r\cos{v}, -r\sin{v}, 0), \\
\sigma_{r} \times \sigma_{v} = \left(-\sqrt{1-r^2}\cos{v}, -\sqrt{1-r^2}\sin{v}, r \right), \  ||\sigma_{r} \times \sigma_{v}|| = 1, \\
n = -\frac{\sigma_{r} \times \sigma_{v}}{||\sigma_{r} \times \sigma_{v}||} = \left(\sqrt{1-r^2}\cos{v}, \sqrt{1-r^2}\sin{v}, -r \right),
\end{gather*}
kjer je $n$ zunanja normala ploskve. Iz parcialnih odvodov izračunamo koeficiente
\begin{gather*}
E = \sigma_{r} \cdot \sigma_{r} = \frac{1}{r^2}, \ F = \sigma_{r} \cdot \sigma_{v} = 0, \ G = \sigma_{v} \cdot \sigma_{v} = r^2, \\
L = \sigma_{rr} \cdot n = \frac{1}{r\sqrt{1-r^2}}, \ M = \sigma_{rv} \cdot n = 0, \ N = \sigma_{vv} \cdot n = -r\sqrt{1-r^2}.
\end{gather*}
Po formuli za Gaussovo ukrivljenost končno dobimo
\begin{gather*}
\kappa = \frac{LN-M^2}{EG-F^2} = -1.
\end{gather*}
\end{primer}

Traktoid ima konstantno negativno Gaussovo ukrivljenost in spada med hiperbolične ploskve. S ploskev, tj.~dvodimenzionalnih prostorov, lahko preidemo na prostore poljubnih dimenzij. V razredu smo izračunali Gaussovo ukrivljenost hiperboloida $\mathbb{H}^{n}(R)$, ki je enaka 
\begin{gather}
\kappa (\mathbb{H}^{n}(R)) = \left(-\frac{1}{iR} \right)^n.
\end{gather}
 Za fiksen izbor števil $n \in \mathbb{N}, \ R>0$ je $\kappa = \mbox{konst.}<0$. Ker je $\mathbb{H}^{n}(R)$ model hiperboličnega prostora dimenzije $n$ in polmera $R$, ter so vsi modeli med seboj izometrični, ima vsak hiperbolični prostor konstantno negativno Gaussovo ukrivljenost. Velja tudi $\textup{sec}(\mathbb{H}^{n}(R)) = -1/R^2$, kjer $\textup{sec}$ označuje "prerezno" ukrivljenost. Za poljubne $R>0$ dobimo vse možne vrednosti konstantno negativne prerezne ukrivljenosti, ki ustrezajo hiperboličnim prostorom polmera $R$.

Naslednji rezultat bomo le navedli brez dokaza. Pomemben in zanimiv je zato, ker klasificira Riemannove mnogoterosti glede na njihovo prerezno ukrivljenost.

\begin{izrek}[Killing-Hopf]
Naj bo $n \geq 2$ in $(M,g)$ kompletna~\footnote{Riemannova mnogoterost je \emph{kompletna}, če so maksimalne geodetke definirane za vse $t \in \mathbb{R}$.} enostavno povezana~\footnote{Spomnimo se, da je s potmi povezana topološka mnogoterost \emph{enostavno povezana} natanko tedaj, ko ima trivialno prvo fundamentalno grupo.} 
Riemannova mnogoterost dimenzije $n$ s konstantno prerezno ukrivljenostjo. Potem je $M$ izometrična natanko enemu izmed prostorov: Evklidskemu prostoru $\mathbb{R}^{n}$, $n$-sferi $\mathbb{S}^{n}(R)$ ali hiperboličnemu prostoru $\mathbb{H}^{n}(R)$.
\end{izrek}

Ker po zgornjih ugotovitvah vemo, da imajo hiperbolični prostori konstantno negativno prerezno ukrivljenost, bi model hiperboličnega prostora lahko definirali kot kompletno enostavno povezano Riemannovo mnogoterost s konstantno negativno prerezno ukrivljenostjo.

%%%%%%%%%%%%%%%%%%%
% Geodetke na hiperboličnih prostorih
\subsection{Geodetke na hiperbolčnih prostorih}

\begin{izrek}
Maksimalne geodetke na hiperboličnem prostoru so natanko
\begin{enumerate}
\item glavne hiperbole, natančneje, preseki $\mathbb{H}^{n}(R)$ z ravnino v $\mathbb{R}^{n,1}$, če je prostor \textup{hiperboloid} $\mathbb{H}^{n}(R)$;
%
\item premice v notranjosti $\mathbb{K}^{n}(R)$ v \textup{Beltrami-Kleinovem modelu} $\mathbb{K}^{n}(R)$;
%
\item premeri krogle $\mathbb{B}^{n}(R)$ ali krožni loki v notranjosti krogle, ki rob $\partial\mathbb{B}^{n}(R)$ sekajo pod pravim kotom, v primeru \textup{Poincar\'ejeve krogle} $\mathbb{B}^{n}(R)$;
%
\item premice, vzporedne $\tau$-osi, ali polkrožnice s središči na robu $\partial\mathbb{U}^{n}(R)$, kadar je model \textup{Poincar\'ejev polprostor} $\mathbb{U}^{n}(R)$.
\end{enumerate}
\end{izrek}

% dokaz geodetk
\noindent
{\em Dokaz:\/}
% hiperboloid
Najprej bomo obravnavali model hiperboloida $\mathbb{H}^{n}(R)$.
Opazimo, da je na hiperboloidu tangentna komponenta "povezave" $\nabla^{\perp}$ enaka Levi-Civita, saj je $\mathbb{H}^{n}(R)$ vložena podmnogoterost v $\mathbb{R}^{n,1}$.
Geodetke na hiperboloidu zato lahko karakteriziramo z naslednjim pogojem: krivulja $\gamma \colon I \subset \mathbb{R} \to \mathbb{H}^{n}(R)$ je geodetka natanko tedaj, ko je za vse $t$ vektor $\gamma''(t)$ pravokoten na tangentni prostor $T_{\gamma(t)}\mathbb{H}^{n}(R)$ glede na metriko Minkowskega $\bar{q}$.

Vzemimo poljubno točko $p \in \mathbb{H}^{n}(R)$ in jo kot v dokazu trditve~\ref{trd: frame-homo} identificirajmo z vektorjem dolžine $R$ v $T_{p}\mathbb{R}^{n,1}$. Naj bo $F$ funkcija, ki definira hiperboloid (enakost~\ref{eq:H^n enacba}).
Opisati želimo elemente tangentnega prostora $T_{p}\mathbb{H}^{n}(R)$. Ker velja $\textup{grad}F|_{p}=2\cdot p$, neničelni vektor $v$ zadošča $v \in T_{p}\mathbb{H}^{n}(R)$ natanko takrat, ko je $\bar{q}(p,v)=0$ (vektorja $p$ in $v$ sta pravokotna glede na metriko $\bar{q}$).

Izberimo $v \in T_{p}\mathbb{H}^{n}(R)$ ter postavimo $a=\frac{|v|_{\bar{q}}}{R}$ in $\bar{v}=\frac{v}{a}$ (tj.~$|\bar{v}|=R$).
Definirajmo gladko krivuljo $\gamma \colon \mathbb{R} \to \mathbb{R}^{n,1}$ s predpisom
\[ \gamma(t) = \cosh(at) \cdot p + \sinh(at) \cdot \bar{v}. \]
Krivulja leži na hiperboloidu, saj velja $ |\sinh(at) \cdot \bar{v}|^2 - |\cosh(at) \cdot p|^2 = -R^2$. Nadalje je 
\begin{gather*}
\gamma'(t) = a\sinh(at) \cdot p + a\cosh(at) \cdot \bar{v}, \\
\gamma''(t) = a^2\cosh(at) \cdot p + a^2\sinh(at) \cdot \bar{v} = a^2 \gamma(t), \\
\bar{q}(\gamma'(t), \gamma''(t)) = 0,
\end{gather*}
od koder sledi, da je krivulja $\gamma$ geodetka v $\mathbb{H}^{n}(R)$.
Veljata še začetna pogoja $\gamma(0)=p$ in $\gamma'(0)=a\bar{v}=v$, zato je $\gamma = \gamma_{v}$ konstantne hitrosti $a$.
Krivulja $\gamma_{v}$ je gladka vložitev $\mathbb{R} \to \mathbb{H}^{n}(R)$, katere slika je glavna hiperbola (ravnino, ki seka hiperboloid, razpenjata vektorja $p, \ \bar{v}$).

Naj bo $\Sigma \subset \mathbb{R}^{n,1}$ taka ravnina z ortonormirano bazo $\{v,p\}$, da je njen presek s hiperboloidom $\mathbb{H}^{n}(R)$ glavna hiperbola $H$. Potem je $H$ slika geodetke z začetno točko $p$ (točka $p$ in pripadajoč vektor sta identificirana) in začetno hitrostjo $v$.\newline

Dokazali smo, da so maksimalne geodetke na hiperboloidu natanko glavne hiperbole. Modeli hiperboličnih prostorov so med seboj izometrični, zato zaradi naravnosti Levi-Civita sledi, da so geodetke v vseh modelih vložitve $\mathbb{R}$ v $\mathbb{R}^{n,1}$. Geodetke so torej definirane za vse čase $t$, kar je posebej lepa lastnost hiperboličnih prostorov.\newline

% Beltrami-Kleinov model
Oglejmo si Beltrami-Kleinov model. Vemo, da izometrijo med hiperboloidom in Beltrami-Kleinovim modelom definira predpis $c \colon \mathbb{H}^{n}(R) \to \mathbb{K}^{n}(R)$, $c(x,\tau) = \frac{R}{\tau}x$. Iz zgornjega vemo še, da je slika maksimalne geodetke na hiperboloidu glavna hiperbola.
Glavno hiperbolo opisuje sistem enačb 
\begin{gather}
\lambda_{i}x^{i} + \mu \tau = 0, \ i=1, \dots , n
\end{gather}
za $\lambda_{i}, \mu \in \mathbb{R}$.
Točka $(x,\tau)$ zadošča zgornji enačbi natanko takrat,
~\footnote{Res, če je $\lambda_{i}x^{i}+\mu \tau=0$, je $\tau=-\frac{\lambda_{i}x^{i}}{\mu}$ in $y^{i}=\frac{Rx^{i}}{\tau}=-\frac{R\mu}{\lambda_{i}}$. 
Obratno, naj velja $\lambda_{i}y^{i} + \mu R = 0$. Računamo $\lambda_{i}x^{i}+\mu \tau = \lambda_{i}x^{i} - \frac{\lambda_{i}y^{i}\tau}{R} = \lambda_{i} (x^{i} - \frac{y^{i}\tau}{R}) = \lambda_{i} \cdot 0 = 0$. Ekvivalenca je dokazana.} 
ko za njeno sliko $c(x,\tau)=y$ velja 
\begin{gather}\label{eq: af-pog}
\lambda_{i}y^{i} + \mu R = 0, \ i=1, \dots , n.
\end{gather}
Sledi, da izometrija $c$ glavno hiperbolo preslika v presek $\mathbb{K}^{n}(R)$ in afinega podprostora v $\mathbb{R}^{n}$ (tega določa~\ref{eq: af-pog}). Slika gladke krivulje s preslikavo $c$ je gladka krivulja, zato je slika glavne hiperbole, geodetka, evklidska premica v Klein-Beltramijevem modelu $\mathbb{K}^{n}(R)$.\newline

% Poincar\'ejeva krogla
Sedaj bomo poiskali geodetke na Poincar\'ejevi krogli.
Ko je $n=2$, z domače naloge vemo, da so geodetke na Poincar\'ejevem disku premeri diska ter krožni loki, ki rob diska $\partial \mathbb{B}^{2}(R)$ sekajo pravokotno.

Za splošen $n$ je situacija podobna. Spomnimo se hiperbolične stereografske projekcije $h$ med hiperboloidom in Poincar\'ejevo kroglo. Ker je geodetka na hiperboloidu določena z ravnino, ki hiperboloid seka netrivialno, je dovolj obravnavati dvodimenzionalni primer. Oglejmo si dve situaciji. Če glavna hiperbola $H$ vsebuje točko $(0, \dots , 0,R) \in \mathbb{H}^{n}(R)$, nam predpis za preslikavo $h$ pove, da slika hiperbole, $h(H)$, vsebuje izhodišče in je enaka notranjosti premera krogle $\mathbb{B}^{n}(R)$. V nasprotnem primeru z rotacijo koordinat $(x^{1}, \dots , x^{n}, \tau) \to (\tilde{x}^{1}, \dots , \tilde{x}^{n}, \tau)$ lahko dosežemo, da ravnina, ki vsebuje glavno hiperbolo $H$, leži na podprostoru $\mathit{Lin} \{ \tilde{x}^{1}, \tilde{x}^{2}, \tau \}$. Nato uporabimo znanje iz dvodimenzionalnega primera ter zaključimo, da so geodetke na $\mathbb{B}^{n}(R)$ premeri krogle in krožni loki, ki rob $\partial \mathbb{B}^{n}(R)$ sekajo pod pravim kotom.\newline

% Poincar\'ejev polprostor
Na podoben način opišimo še geodetke na Poincar\'ejevem polprostoru.
V dveh dimenzijah z vaj vemo, da so geodetke na Poincar\'ejevi polravnini natanko navpične premice (vzporednice $\tau$-osi) in polkrožnice s središči na robu polravnine $\partial \mathbb{U}^{2}(R)$.

V splošnem primeru ($n \in \mathbb{N}$) si bomo pomagali z geodetkami v Poincar\'ejevi krogli in Cayleyjevo transformacijo $k$ med Poincar\'ejevim polprostorom ter kroglo.
%
Naj bo $\gamma \colon \mathbb{R} \to \mathbb{U}^{n}(R)$ maksimalna geodetka, za katero točka $\gamma(0)$ leži na $\tau$-osi in je vektor $\gamma'(0) \in \mathit{Lin} \{ \frac{\partial}{\partial x^{1}}, \frac{\partial}{\partial \tau} \}$.
Označimo z $(x,\tau)$ koordinate na $\mathbb{U}^{n}(R)$ ter z $(u,v)$ koordinate na $\mathbb{B}^{n}(R)$. Predpis za izometrijo $k$ pove, da točka $k \circ \gamma (0)$ leži na $v$-osi in $(k \circ \gamma)'(0) \in \mathit{Lin} \{ \frac{\partial}{\partial u^{1}}, \frac{\partial}{\partial v} \}$.
Ker je $k$ izometrija, je $k \circ \gamma$ geodetka v $\mathbb{B}^{n}(R)$, vsebovana v $\{u^{1},v \}$-ravnini, katere slika je notranjost premera ali krožni lok, pravokoten na rob krogle. Po primeru iz dveh dimenzij sledi, da je geodetka $\gamma$ vsebovana v $\{ x^{1}, \tau \}$-ravnini, njena slika pa je navpičnica ali polkrožnica s središčem na $\{ \tau = 0 \}$.

Splošneje, vzemimo poljubno geodetko $\gamma \colon \mathbb{R} \to \mathbb{U}^{n}(R)$. S translacijo $x$-koordinat najprej začetno točko $\gamma (0)$ prestavimo na $\tau$-os in nato s primerno rotacijo $x$-koordinat dobimo $\gamma'(0) \in \textit{Lin} \{ \frac{\partial}{\partial x^{1}}, \frac{\partial}{\partial \tau} \}$.
Uporabimo posebni primer od prej.~\footnote{Take transformacije $x$-koordinat slikajo navpične premice v navpične premice in polkrožnice s središčem na $\{ \tau =0 \}$ v polkrožnice z enako lastnostjo, zato z njimi nismo izgubili nobene informacije o geodetkah.}
Geodetke na Poincar\'ejevem polprosotoru so torej natanko premice, vzporedne $\tau$-osi, ali polkrožnice s središči na $\partial \mathbb{U}^{n}(R)$.
\qed

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% Hiperbolična geometrija
\section{Hiperbolična geometrija}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% Literatura

\begin{thebibliography}{99}

\end{thebibliography}

\end{document}